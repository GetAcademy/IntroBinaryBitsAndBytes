CITY-STJERNE ADVARER HAALAND: − MÅ BARE LE AV DET
MANCHESTER (VG) Nærmest alt Erling Braut Haaland foretar seg i sitt nye liv i England kommer til å bli diskutert, ifølge 22-åringens nye lagkamerater.

JOACHIM BAARDSEN
Publisert:
For mindre enn 1 time siden
Forrige sommer kjøpte Manchester City den engelske landslagsspilleren Jack Grealish fra Aston Villa for nesten 1,2 milliarder kroner.

26-åringens karriere har vært fulgt av kontroversielle episoder som har blitt omtalt og debattert av klubbledere, supportere og eksperter. Senest i sommer fikk Grealish kritikk for å ha brukt deler av ferien til å feste i Las Vegas og på den spanske ferieøya Ibiza.

I forbindelse med oppkjøringen til den kommende Premier League-sesongen pratet Haalands nye lagkamerat med VG og andre medier til stede på treningsleiren i USA.

Grealish mener nordmannen må være forberedt på at livet hans vil bli omdiskutert som stjerne i en av verdens største klubber.

Han betegner det som en uunngåelig skjebne Haaland må leve med.

– Folk vil egentlig ikke se at du trener hardt etter en sesong. De vil se alt det kontroversielle. Man må bare le av det, må man ikke? Dere må fortelle meg hvorfor det er sånn. Jeg har forsøkt å bli vant til det. Det var vanskelig i starten av karrieren min. Andre vil oppleve det samme. Erling vil også oppleve det, sier Manchester City-profilen.

Grealish og Haaland har umiddelbart fått god kjemi, noe VG bevitnet mot Bayern München:

